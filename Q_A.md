Tarkoittaako määritelmä, että kaikki organisaation digitaalinen tieto on avattava?
Ei tarkoita. Vaikka rajapinta on avoin, ei se tarkoita, että kaikkien tietojen tulisi olla avoimia. 
Rajapinta kattaa usein pienen osajoukon informaatiosta. Tarpeen mukaisesti. Rajapinnan kautta on 
usein pääsy osaan tiedoista, ei kaikkeen tietoon.

Tarkoittaako määritelmä, että kenellä tahansa pitää olla oikeus päästä tietoon?
Ei tarkoita. Vaikka rajapinta olisi avoin, ei se tarkoita, että siihen käyttöoikeus pitäisi olla kaikilla. Rajapinnan 
käyttöä voidaan hallita esimerkiksi api-avaimella (joka ainoastaan tunnistaa käyttäjän 
tilastointitarkoituksessa, ei varsinaisesti tietoturvamielessä) tai vaikkapa SSL:n yli käyttäjätunnuksella ja salasanalla.

Mitä hyötyä määritelmästä on?
Suomessa ostetaan ohjelmistoja ja niihin liittyviä palveluita miljardeilla euroilla joka vuosi. Julkinen sektori 
(kunnat ja valtio) ovat Suomessa suurin tietotekniikan hyödyntäjä. Jotta todellinen tietojohtaminen (tiedolla johtaminen ja 
tiedon johtaminen) voisi tietojärjestelmien kohdalla toteutua, on siiloutuneesta rakenteesta päästävä eroon. Rajapinnat ovat 
tässä avainkomponetteja. Avoimen rajapinnan määritelmää voi käyttää esimerkiksi tarjouspyyntöjen osana julkisen ja yksityisen 
sektorin tietojärjestelmäkilpailutuksissa. Määritelmällä torjutaan ns. toimittalukkoa ja edistetään alan tervettä kilpailua, 
josta on pitkällä aikavälillä hyötyä kaikille.


